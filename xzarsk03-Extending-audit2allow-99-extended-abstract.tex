% 1 Introduction
% Bakalářská práce rozebírá roli nástroje audit2allow při řešení zamítnutí
% přístupu systémem Security-Enhanced Linux a navrhuje rozšíření nástroje tak,
% aby poskytoval více omezující a~bezpečnější řešení uživateli.
Bakalářská práce se zabývá systémem Security-Enhanced Linux, který poskytuje
mechanismus mandatorního řízení přístupu v Linuxu. Práce se věnuje především
nástroji audit2allow, který analyzuje zprávy o~zamítnutí přístupu a~převádí je
na pravidla bezpečnostní politiky udělující oprávnění, která byla původně
zamítnuta. Cílem práce je analyzovat situace, ve kterých nástroj audit2allow
poskytuje řešení, která udělují zbytečně velké množství oprávnění určitým
procesům. Vybraná rozšíření byla implementována a v práci jsou popsána.

% 2 Security-Enhanced Linux and audit2allow
%   2.1 Security-Enhanced Linux
%   2.2 Basic Concepts
%   2.3 SELinux Policy
%   2.4 File Contexts
%   2.5 Auditing Security Events
%   2.6 Troubleshooting SELinux
%   2.7 The audit2allow Utility
% TODO: něco o kontextu, uživatelích, rolích, typech, třídách
Kapitola \ref{selinux} představuje SELinux a~nástroj audit2allow. Práce
představuje účel SELinuxu a~přístupy, na kterých je založen, jako je mandatorní
řízení přístupu (mandatory access control, MAC), řízení přístupu založené na
rolích (role-based access control, RBAC) a~vynucení typu (type enforcement, TE).
Představeny jsou základní příkazy bezpečnostní politiky systému SELinux, zejména
příkazy udělující subjektům oprávnění provádět operace nad objekty, jelikož tyto
příkazy jsou výstupem nástroje audit2allow. Pozornost je věnována způsobu, jakým
získávají soubory svůj bezpečnostní kontext, protože soubory se špatným
bezpečnostním kontext často způsobují zamítnutí přístupu, která jsou pak
analyzována pomocí nástroje audit2allow. Dále je představen způsob auditování
zpráv o zamítnutí přístupu. Nástroj audit2allow je podrobně popsán, jeho účel,
schopnosti a implementační detaily.

% 3 Analysis
%   3.1 Extended Permission Access Vector Rules
%   3.2 Mislabeled Files
%   3.3 Labeling Network Ports, Nodes, and Interfaces
% Druhá část obsahuje analýzu situací, kdy nástroj audit2allow poskytuje řešení,
% která jsou neefektivní a potenciálně nebezpečná.
Kapitola \ref{analysis} analyzuje situace, kdy audit2allow poskytuje řešení,
která jsou neefektivní a~potenciálně nebezpečná. Nástroj audit2allow nerozeznává
tzv. rozšířená oprávnění, která umožňují granulárnějsí způsob přidělování
oprávnění procesům. Rozšířená oprávnění dokáží například přidělit procesu
oprávnění volat jen některá ioctl systémová volání na základě hodnoty parametru
request. Práce rozebírá možnosti implementace podpory pro rozšířená oprávnění
a~ideální výchozí chování nástroje s~ohledem na bezpečnost a~zpětnou
kompatibilitu.
Nástroj audit2allow spoléhá při analýze zamítnutí přístupu na to, že
objekty, ke kterým byl přístup zamítnut, měly správný bezpečnostní kontext.
Práce popisuje problémy, které jsou způsobeny soubory se špatným bezpečnostním
kontextem. Podobně jsou popsány problémy způsobené síťovými porty, uzly
a~rozhraními, které mají špatný bezpečnostní kontext. V práci jsou navrženy
způsoby, jak detekovat objekty se špatným bezpečnostním kontextem.

% 4 Implementation
%   4.1 Extended Permissions
%   4.2 Mislabeled Files
% Třetí část popisuje implementaci vybraných rozšíření, která poskytují více
% omezující a~bezpečnější řešení.
V~rámci práce byla implementována dvě rozšíření nástroje audit2allow popsaná
v~kapitole \ref{implementation}. Pro podporu rozšířených oprávnění bylo potřeba
změnit zpracování vstupních zpráv, vytvořit objekty reprezentující rozšířená
oprávnění a~implementovat generování pravidel povolující rozšířená oprávnění.
Nástroj audit2allow je nyní schopen poznat zprávy o~zamítnutí přístupu, které
mohou být důsledkem použití rozšířených oprávnění a~vygenerovat pravidla
povolující zamítnutá rozšířená oprávnění.
Druhým vylepšením nástroje audit2allow je kontrola bezpečnostních kontextů
souborů. Bylo potřeba detekovat cesty k~souborům ve vstupních zprávách a~využít
knihovnu libselinux pro získání výchozích bezpečnostních kontextů. Upozornění na
soubor se špatným bezpečnostním kontextem bylo přidáno jako komentář do výstupu
audit2allow. Detekci síťových portů se špatným kontextem lze implementovat
v~budoucnu, implementace detekce síťových uzlů a~rozhraní se špatným kontextem
by neměla velký dopad na zvýšení bezpečnosti systému.

% 5 Functional Testing
%   5.1 Unit Tests of Extended Permissions
%   5.2 Integration Tests of Extended Permissions
%   5.3 Unit Tests of Mislabeled Files
% Poslední část popisuje testování těchto rozšíření.
Testování implementovaných rozšíření je popsáno v~kapitole~\ref{testing}. Změny
v~kódu a~nové třídy jsou pokryty jednotkovými testy, které jsou stručně popsány.
Obě rožšíření jsou testované také pomocí integračního testu, který spouští
audit2allow v~reálné situaci.

% 6 Conclusion
